---
title: Books
subtitle: |
  I write for children in Telugu and English. Two of my picture books in Telugu are published by Manchi Pustakam. I also translated a few from English to Telugu. <br>
  తెలుగులోనూ, ఇంగ్లీషులోనూ పిల్లల కోసం రాస్తుంటాను. నేను పిల్లల కోసం రాసిన రెండు బొమ్మల పుస్తకాలను  మంచి పుస్తకం ద్వారా ప్రచురించారు. కొన్ని పుస్తకాలను ఇంగ్లీషు నుంచీ తెలుగులోకి అనువదించాను. 
---

## Children's Picture Books పిల్లల బొమ్మల పుస్తకాలు 

### అప్పు 

![](appu-cover.jpg)

అప్పు రోజువారీ విన్యాసాలు, సాహసాల గురించి రాసిన కథ. ఈ కథలో ఉన్న అప్పు మా ఇంట్లోనే ఉంటాడు!

### ఈ లడ్డూలు ఎక్కడివి?

![](laddoo.jpg)

'కొండ తోట' అనే ప్రకృతి బడిలో ఇరా, అవి చదువుకుంటున్నారు. వేసవి సెలవుల తరవాత ఈ రోజే బడికి 
తిరిగి వచ్చారు. వంటగదిలో చూస్తే లడ్డూలు ఉన్నాయి. ఏమిటీ విశేషం అని అడిగితే వేణు అన్న వాళ్ళకి ఈ కథంతా 
చెప్పాడు. ఆ కథ ఏమిటో చూద్దాం రండి!

కొండతోట అంటే మేమందరం ఉండే ఫామ్ హిల్. అక్కడికి వస్తే ఇప్పుడు కూడా మీరు అవిని కలిసి మాట్లాడ వచ్చు. 
లడ్డూలు కూడా తినవచ్చు. 

## Children's Chapter Books - Translations పిల్లల పుస్తకాలకు అనువాదాలు 

### ఆకాశంలో అతని వంతు 
<br>

![](akasamlo.jpg){fig-align="center"}

బర్సూ పది ఏళ్ల పిల్లవాడు. పేదరికంలో ఉన్నాడు, కానీ అతను పేదవాడు కాదు. అతను పేరున్న బడికి వెళ్లటం లేదు, కానీ ప్రకృతి నుంచి ఎంతో నేర్చుకుంటాడు. అతని పరిధి పెద్దది కాదు, కానీ పుడమి మొత్తం అతనిది. అతని తల మీద అతని వంతు నీలి ఆకాశంతో, గంతులు వేసే కాళ్ల కింద అతని వంతు నేలతో తనవైన సాహసాలతో అతను సంబరంగా ఉంటాడు.

అసోంలోని కోక్రాఝర్ జిల్లాలో జుయిమా నది పక్కన ఉండే ఒక బోడో గ్రామం నేపథ్యంగా చెప్పిన ‘అతని వంతు ఆకాశం’ అన్న కథలు అసాధారణమైనవి, తీవ్రంగా కదిలించేవి. తనదైన లోకంలో సంతోషంగా తిరిగి ఒక బోడో బాలుని చుట్టూ అల్లిన ఈ కథలు భిన్న పరిస్థితులను తెలియచేస్తాయి. కొన్ని నవ్విస్తే, కొన్ని తీవ్రంగా కలిచివేస్తాయి, ఆలోచనల్లో ముంచేస్తాయి. తెలివి, హాస్యం కలగలిపిన బర్సూలో అందరు పిల్లలు తమను తాము చూసుకుంటారు. ఈశాన్య భారత గ్రామీణ నేపథ్యం ఉన్న ఈ కథలలో బర్సూ కొంటెతనం అన్ని ప్రదేశాలలో, అన్ని కాలాలలో కనపడుతూ ఉంటుంది.

### ఎద్దుల జోడీ 
<br>

![](eddula-jodi.jpg){fig-align="center" width=50%}

మున్షీ ప్రేమ్ చంద్ (1880-1936) ఇరవయ్యవ శతాబ్దపు ప్రసిద్ధ కథకులలో ఒకరు. భారత సమాజాన్ని నిశితంగా చూసి, ఖచ్చితంగా చిత్రీకరించటం ఆయన ప్రత్యేకత. గత శతాబ్దపు మొదటిరోజులలో రాసినప్పటికీ ఆయన కథలు ఇంకా ప్రాసంగికత కలిగి ఉన్నాయనే చెప్పాలి 

ఎద్దుల జోడీ అనే కథ అన్ని జీవుల పట్లా కరుణ కలిగిఉండటం గురించి చెబుతుంది. హీరా, మోతీ అనే ఎద్దులు తాము 
పెరిగిన ఇంటి బయటి ప్రపంచపు దయలేనితనానికి బెదిరిపోతాయి. ఆ ప్రపంచంలో వాళ్ళని, మిగిలిన జంతువులనీ,వాడుకునే వారే కానీ అర్థం చేసుకునే వారు లేరు. 

ముసలి అవ్వ అనే కథలో ఒక చిన్న పాపకీ, ఆమె ముసలి అవ్వకి మధ్య ఉన్న బంధాన్ని చూస్తాము. ఇంట్లో మిగిలిన అందరూ అవ్వ గురించి మరిచిపోయి, ఆమె చలితో, ఆకలితో బాధ పడుతున్నప్పుడు, లాడ్లీ తన ప్రేమతో, ఆత్మీయతతో
ఆమె జీవితంలో వెలుగు నింపుతుంది.  

### అప్పు ప్రపంచం 
<br>

![](Appu-Prapancham-Cover.jpg){fig-align="center"}

అయిదేళ్ళ అప్పు కేరళలో సముద్రం పక్కన ఒక ఊళ్ళో ఉంటాడు. అతని చుట్టూ అందరూ తరతరాలుగా చేపలు పట్టుకు జీవిస్తున్న మత్స్యకారులు. అక్కడి మనుషులూ, వాళ్ళ జీవితాల్లో జరిగే సంఘటనలే అతని ప్రపంచం. అతను పెరిగి పెద్దవటంలో ఉన్న ఆనందమూ, అందులోని బాధా, స్నేహమూ అలాగే దురాశా, నమ్మకమూ దానితో పాటు మోసమూ వంటి వాటి గురించి నేర్చుకోవటాన్ని ఈ పుస్తకంలో అతని అమాయకమైన కళ్ళలో నుంచి చూస్తాం. 

### అల్లరి అవంతిక 
<br>

![](avantika.jpg){fig-align="center" width=50%}

ఎనిమిదేళ్ల అవంతికా, ఆమె కుటుంబమూ, పూణే నగరం దగ్గరలో ఒక కాలనీలో ఉంటారు. ఆమె తోటివాళ్లతో పోలిస్తే  
అవంతిక చాలా తొందరగా చిక్కుల్లో  ఇరుక్కుంటుంది అనే చెప్పాలి. చాలా సార్లు ఈ చిక్కులు ఆమె అంతులేని కుతూహలం వల్ల, కొన్నిసార్లు ఇతరులకి సహాయపడటానికి పోవటం వల్ల వస్తుంటాయి. వీటితో పాటు కేవలం చిలిపి పనుల 
వలన కలిగే చిక్కులు కూడా ఉంటాయి మరి!

